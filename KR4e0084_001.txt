# -*- mode: mandoku-view; -*-
#+TITLE: 虛舟集
#+DATE: 2015-08-25 00:18:57.674907
#+PROPERTY: ID KR4e0084
#+PROPERTY: BASEEDITION WYG    
#+PROPERTY: JUAN 卷一
<pb:KR4e0084_WYG_001-1a>¶
欽定四庫全書¶
　虚舟集巻一¶
　　　　　　　　　　　　　明　王偁　撰¶
　五言古詩¶
　　感寓¶
吾聞上古初渾灝本一氣羲皇肇人丈龍馬颯已至軒¶
鴻埀衣紳唐虞臻至治有巢邈以逺黼黻日云貴自從¶
蒼姬還𤣥酒薄真味鳯衰其如何寥落匪一世¶
<pb:KR4e0084_WYG_001-1b>¶
　　其二¶
雙精激飛輪循虚節驚至逝川無迴波千秋倏如駛浮¶
生日及榮孰與喬松齒君看邙山墳纍纍正相似鵙鳴¶
羣芳歇大暮同歸矣誰知清濁間中有恒不死¶
　　其三¶
圓魄載陽燄終古無虧盈因人示朏朓側見死與生蟾¶
蜍薄隂采顧兎潛其形何當凌倒景一覩天地精¶
　　其四¶
<pb:KR4e0084_WYG_001-2a>¶
璇穹埀至象衆曜何煌煌能符調庶極帝車斡隂陽晝¶
夜無停機所職各有章蒼精奉東璧神虎屯西央淵淵¶
北辰尊穆爾居其方司契古有成無為位彌昌¶
　　其五¶
素琴絙朱絃中有流水音連城為之彈太息發哀吟仙¶
人空中來鸞鶴翔幽岑斯意不可述江漢清且深¶
　　其六¶
中空發駕辯清聲間陵阿鄭客一在坐自以延露和至¶
<pb:KR4e0084_WYG_001-2b>¶
音乆寥寂窊靡世共歌俚耳不可尚竽瑟將奈何¶
　　其七¶
驅車首陽下望古懐清芬斯人久已化令名今尚存讓¶
國就倫命殺身以成仁如何有千駟寂寞身無聞¶
　　其八¶
端居閲元文云是古苔編中有羽化術煉服可延年中¶
夜養𤣥牝積虚成自然朝餐沆瀣粮夕飲玉醴泉東邀¶
青童君西揖金母前笑攀若木枝頫見昆吾顛茲事茍¶
<pb:KR4e0084_WYG_001-3a>¶
不繆吾將命求旃¶
　　其九¶
真人趣恬澹漠爾中若浮無心亦無為日與至道游羣¶
生接為搆水火鬬不休軒轅赤水珠須以象罔求寥寥¶
六合間可以命虛舟¶
　　其十¶
太白夜食昴流輝燭天街精感動穹漢君心寕見懐白¶
璧忌暗投徒使按劍猜所以狂接輿鳯歌歸去來¶
<pb:KR4e0084_WYG_001-3b>¶
　　十一¶
𤣥穹貯幽黙至理何寥寥良窳潛一機迴薄如旋飈嬙¶
嫫孰妍&KR0896;殤耼詎遄遼張生既中廢單子亦外彫所以¶
塞北翁頗識理亂條云胡徇物者汲汲徒内焦咄哉感¶
吾衷長歌且行謡¶
　　十二¶
龍虎啟晉伯熊羆兆齊封豺聲餒敖鬼牛禍成庚宗廢¶
興自古來吾將訊其蒙蒼旻本何心至理元冲冲¶
<pb:KR4e0084_WYG_001-4a>¶
　　十三¶
嬴皇&KR1373;威武漢帝非仙才𤣥闗袐靈府何處求蓬萊終¶
遺鎬池璧空獻新垣杯但見三泉下寶衣變寒灰¶
　　十四¶
大庭昔酣醉遺此鈞天章遂令鶉首墟虎視吞八荒嬴¶
基苦莫敦所恃逾兇狂詭命終見奪百二空蒼凉¶
　　十五¶
金行昔馳馭邊馬窺神州譸張厭神鬼狂恣輕王侯蹴¶
<pb:KR4e0084_WYG_001-4b>¶
踏五都裂穢濁三精収上天實禍淫所佑在祥休豈伊¶
否泰運一氣恒相遒經過覽故墟落日黄雲浮㝠穹不¶
可訊涇渭方安流¶
　　十六¶
商君挾三術西遊詫秦君上陳帝王畧邈已寧見珍陽¶
春信寡和下里迺得親孔轍七十週信哉無停輪我有¶
縈絃思區區向誰陳¶
　　十七¶
<pb:KR4e0084_WYG_001-5a>¶
番番南昌尉不知名位卑上書抱區區忠懇何由知靈¶
鳥鳴朝陽莫為世所希終然吳門市散髮招鴟夷¶
　　十八¶
蚩尤卓長空漢兵出隂朔材官三千萬旌甲蔽墟落長¶
驅破轒輼萬里靖寥廓朔南無王庭功成衛與霍誰知¶
青塞月白骨照沙漠¶
　　十九¶
元精格至理寂感通幽明造化雖甚微焉能外吾形飛¶
<pb:KR4e0084_WYG_001-5b>¶
霜激齊臺振風揚楚庭庶賤尚復爾况與至道并聖功¶
極中和二儀為清寧緬彼歸昌音何時復來吟¶
　　二十¶
秋風肅萬物嚴霜下空庭不惜百草晚惜此蘭蕙傾祥¶
麟一朝羈尼父為涕零大運固莫測聖哲那能營容成¶
安徃哉逺跡良㝠㝠¶
　　二十一¶
艶色不足貴所貴在適時昭君傾國容遂為丹青欺蛾¶
<pb:KR4e0084_WYG_001-6a>¶
眉嫁絶域一徃不可追至今青塚月夜夜令人悲¶
　　二十二¶
玉麗不盈把德輝照四隣段生日偃卧迺能蕃衛君澆¶
風薄士節自碎明月珍求蟬貴明火俛仰懐古人¶
　　二十三¶
闤居嬰世媒局束無安歩石火流狂飈憂來鬒成素誓¶
言濯吾纓釋此出門去臨流弄滄浪升丘引遐顧仰羡¶
雙飛鴻肅肅在雲路¶
<pb:KR4e0084_WYG_001-6b>¶
　　二十四¶
蘭以薌見焚膏以明自煎髙才信非美賢智成禍愆龔¶
生蹈偉節楚老有遺言清風雖可希惜哉夭天年¶
　　二十五¶
直木忌先伐甘井忌先竭何為抱區區昭如揭日月至¶
人善閉闗埋照慎不發入獸不亂羣虛舟任超越襄壄¶
迷帝軒汾陽枉堯轍棲心𤣥靈臺可與人世絶¶
　　二十六¶
<pb:KR4e0084_WYG_001-7a>¶
春至百卉生感我池上情折芳玩新緑臨風為誰榮蠲¶
忿樹合歡忘憂樹萱草忿蠲憂亦忘希夷自為寶¶
　　二十七¶
幽居玩羣生小大俱物役嗟嗟羽族微擾擾亦何極鶼¶
鶼共聯羽精衛勞木石何如三青禽翹尾戴勝側¶
　　二十八¶
庖丁擅操割目行神為虛三年無全牛投刃劃有餘淵¶
情妙至理豈受外物拘㝠筌茍不棄安能得神珠¶
<pb:KR4e0084_WYG_001-7b>¶
　　二十九¶
凌晨採琅玕泝彼洛水涯翛然有神遇綽約間令姿投¶
我以珮環却致交甫辭艶色豈不姣贈賂良亦稀但恐¶
結縭好中道有所虧¶
　　三十¶
夭夭園中桃灼灼映綺忩忩中有織婦顔色如青陽三¶
年弄機杼七襄成報章成章欲何為願以充君裳但恐¶
不見察徘徊空感傷¶
<pb:KR4e0084_WYG_001-8a>¶
　　三十一¶
緐條藴徂謝清宫媒炎寒涇陽擅秦寵豈得常交歡一¶
朝成逺間斂怨東出闗昔日夭桃花今同秋草殘所以¶
龍陽魚痛哉涕汎瀾¶
　　三十二¶
富貴千里合貧賤促膝離骨肉尚云爾何况他人為不¶
覩竇門士請看藺庭綦翟公何為者謝客無乃遲¶
　　三十三¶
<pb:KR4e0084_WYG_001-8b>¶
祈龍敏辯給惠施夸便儇竹書信激詭堅白方自賢騰¶
口徒見尤胡能事幽𤣥九州誰復徵多方亦已然去矣¶
桃李蹊予將欲㤀言¶
　　三十四¶
翩翩遊俠子出入咸陽城千金買意氣五陵交弟兄袖¶
中徐匕首拂拭秋霜明十歩殺一人千里不留行世人¶
矜勇智中貴聯芳聲末路賤行檢此輩方縱横至今季¶
布死尚識朱家名¶
<pb:KR4e0084_WYG_001-9a>¶
　　三十五¶
拂檻引菱荷當風和激楚皓齒揚修蛾清尊閒芳爼三¶
川美少年五陵游俠子取樂不知疲但畏韶光阻焉知¶
董生帷妙心在千古¶
　　三十六¶
我有太阿劍龍文粲竒章精光動星斗揮霍迴隂陽淬¶
以金鸊鵜衣之古盤囊夜深雷雨驚恐逐風雲翔剛明¶
易㸃缺貴能斂其鋩用之如發硎保之在深藏去去勿¶
<pb:KR4e0084_WYG_001-9b>¶
復道相期霄漢長¶
　　三十七¶
齧膝志萬里蘭筋何權竒長鳴一見馭蹀躞遺風追伯¶
樂茍不值曠世誰能知離離玉山禾曷慰渴與饑八龍¶
𦕈何許宛足長相随¶
　　三十八¶
東園桃李樹灼灼春妍華佳人不再摘芳意其如何白¶
日每不退流光竟蹉跎大運苦難遇感此哀情多¶
<pb:KR4e0084_WYG_001-10a>¶
　　三十九¶
孤鳯久不食所志金琅玕喧呼百鳥中束翮斂羽翰㑹¶
當覽徳輝飛下青雲端虞廷方見待阿閣當空盤誰令¶
抱威儀局促風雲間¶
　　四十¶
宋人得燕石自謂璠與璵徒勞什襲重見哂周大夫流¶
俗久繆誤美價恒異沽所以卞和子抱璞空長吁¶
　　四十一¶
<pb:KR4e0084_WYG_001-10b>¶
公軒處懿鶴白屋譏千秋菉葹盈髙閣申椒掩荒陬頎¶
頎東方生虚為嵗星遊方將猿鶴化豈為沙蟲謀歸從¶
紫泥海再弄青淺流¶
　　四十二¶
照影莫唾井種葵莫傷根傷根葵不生唾井隳明神樂¶
生北去趙由余西霸秦壯士感知已鄙人懐私恩止止¶
且勿哀千秋黄金臺¶
　　四十三¶
<pb:KR4e0084_WYG_001-11a>¶
昏壁中始見烈風號北林飄飄逺遊子中夜抱單琴緐¶
音激楚奏清商悲越吟豈茲異鄉感兼之年嵗侵胡為¶
苦行役薄暮猶駸駸¶
　　四十四¶
四時有代謝千古誰成功昔時東陵侯今日𤓰田中雄¶
劍且勿悲骫順天地同武安豈不偉掩關終何庸¶
　　四十五¶
桂樹生髙嶺揚芬散天風濯濯甘露滋泠泠被芳叢託¶
<pb:KR4e0084_WYG_001-11b>¶
根既得所衆卉羞與同幽蘭獨何為顦顇荆棘中¶
　　四十六¶
楚夫重鴟夷詫作丹穴翹鷃飛東南至文羽不見邀一¶
鳴旭日升再弄律吕調簫臺有練實去去翔遐霄¶
　　四十七¶
世人競功利志得靡暫寧邴生事薄遊匆匆懐蘭馨游¶
心不滯物泛若浮雲輕豈徒漆園傲百世同髙情¶
　　四十八¶
<pb:KR4e0084_WYG_001-12a>¶
微禽變淮海流光遷驚湍人生豈不化徒結千載歡昔¶
為金虎臺今見荆棘攅碧海不可蹈紫闗邈難攀誰邀¶
大丙馭去覔無窮山¶
　　君子行¶
君子勵苦節恒在造次間造次茍不念履霜成氷堅邪¶
蒿豈不美惡木豈不繁雖勞亦不息雖飢亦不餐顧此¶
夙尚乖濁涇溷清瀾勝母里不入朝歌邑還轅徃哲有¶
明戒君子防未然¶
<pb:KR4e0084_WYG_001-12b>¶
　　長安有狹斜¶
長安有狹斜車馬相馳驅被服紈與素賓從閒且都金¶
章何煌煌旄節照四衢借問従何來云自許史廬炙手¶
手可熱炎凉在吹嘘豈無範驅子亦有歩矩儒一身困¶
蓬藜終嵗空囁嚅秉躬信如矢不悟世道迂在昔弦與¶
鈎封侯死道隅寧知此狹斜徑捷良可趨微生頗有尚¶
夙志誓不渝念無此容顏䇿蹇旋吾車¶
　　野田黄雀行¶
<pb:KR4e0084_WYG_001-13a>¶
黄雀何翩翩羣飛野田側飛鳥自相呼飲啄仍共適誰¶
知遊俠子張丸事彈射腥驅薦鼎俎腐壤委毛翮㣲物¶
何足甄感念在疇昔蔡侯富遊盤行樂方未極安知子¶
發至一旦殞其國至哉莊辛談可以長太息不覩黄雀¶
哀千秋復何益¶
　　結客少年場¶
玉勒驕驌驦寶刀耀星芒相逢鬬雞里結客少年場探¶
丸殺公吏白日醉咸陽司隸不敢捕意氣凌秋霜一朝¶
<pb:KR4e0084_WYG_001-13b>¶
許報國投驅赴邊疆蹀躞匈奴庭萬人不敢當彎弓射¶
月支斬首得賢王歸來不受賞出入金殿旁輕脱季布¶
死却哂聶政狂鄙哉汗陽石不使俠傳芳¶
　　今日良宴㑹¶
三川富豪雄濟濟美少年驩遊及芳嵗鞍馬何翩翩秦¶
箏奏新聲妙舞妖且妍今日良宴㑹意氣如雲煙人生¶
若朝榮灼灼寧久鮮無為坐坎壈流光悲逝川¶
　　置酒髙堂上¶
<pb:KR4e0084_WYG_001-14a>¶
置酒髙堂上豐㕑出鮮肥廣筵羅衆賓清尊間蛾眉羽¶
觴若流星絲竹清且悲陽阿屢迴雪激楚超蘭猗晝盡¶
繼以燭取樂良未涯流連豈不荒所慎白日移一朝委¶
山丘琴瑟將奚為嗟彼蟋蟀詩無為世所嗤¶
　　車遥遥¶
車輪何遥遥西上長安道不見車中人空悲道傍草君¶
行日已逺恩愛難自保憂來當何如一夕夣顛倒豈無¶
中山酒一浣我懐抱但恐三春華顏色不再好車聲何¶
<pb:KR4e0084_WYG_001-14b>¶
粼粼風吹馬蹄塵願随馬蹄塵飛逐君車輪¶
　　苦别離¶
瑶瑟對玉巵中有千萬思欲彈再三嘆多是苦别離妾¶
顔如秋華零落方在茲君心如逝水一去無迴時皎皎¶
雲間月㡬見圓復缺月缺有圓時君胡苦别離¶
　　歩虛詞¶
東華青陽君授我寶篆文六角粲星芒讀之了不分謂¶
之蕋珠篇玉檢得空云持此可度世出入齊化鈞再拜¶
<pb:KR4e0084_WYG_001-15a>¶
服至言歸來嗽芳芬火粒一排棄永此偕仙真¶
　　其二¶
卿雲爛冲霄祥景啟大羅紫㣲穆虛皇太清為我家鏘¶
鏘八琅璈和以希夷歌一氣但浮衍至道良不頗頫觀¶
區中縁蜉蝣競春華夭濁不自愛真意其如何¶
　　其三¶
精心仰真範稽首朝𤣥都祥氛結靈宇雙闕浮太虛離¶
羅古仙人羽駕紛來趨㝠言感至理道化超羣無口吟¶
<pb:KR4e0084_WYG_001-15b>¶
三洞章身佩五嶽圖真詮諒斯在邈矣浩刼初¶
　　其四¶
瓊臺瑶圃西弱水扶桑東飈輪歘上征八龍儼來從整¶
佩訪金母弭節朝玉童津津九霞觴粲粲方諸宫授以¶
至道言所濟良無窮却馭俯倒景八表空㝠濛¶
　　從軍行¶
投筆出虎觀従軍事龍韜平生弧矢志誰慙五陵豪大¶
江天宇晴平明集千艘組練照雲日戎師候旌旄一笑¶
<pb:KR4e0084_WYG_001-16a>¶
挽弓胎三杯拂豪曹酒酣意氣重萬事輕鴻毛袖中黄¶
石編可與烈士髙¶
　　又¶
上將躬受脤鉄鉞専南征熊羆百萬師長驅下青㝠五¶
嶺息瘴癘三邊讋威靈指揮動星漢嘯咤生風霆洗兵¶
當載櫜斬馘期弗爭上以立國威下以甦民生周詩有¶
遺什敢不滋令名¶
　　遊仙曲為張真人羽化而作¶
<pb:KR4e0084_WYG_001-16b>¶
祥雲凝素華初景麗璇霄羽駕集萬靈上下何飄颻要¶
𦕈笙鶴音和以空仙謡塵縁一洗脱頓覺神形超下士¶
盼末光長跪不可招回飈灑而至矯首空雲翹¶
　　其二¶
剛飈載飛軒上泝無始鄉心㝠一氣表坐斷萬刼場茲¶
來食色身緬邈情俱忘長歌畣雲璈朗詠流玉章空明¶
結真無晝夜何煌煌嗟哉下土家仰止徒悲傷¶
　　其三¶
<pb:KR4e0084_WYG_001-17a>¶
晞髮九暘城濯足咸池津松喬相邂逅翼我登飈輪金¶
天謁西母紫府朝玉真朝遊扳曜羅夕憩邇結璘空同¶
仰真棾愚濁慙下民因之一緘札稽首黄麒麟¶
　　其四¶
化機無停輪萬有互始終至人出陶鈞與道相無窮大¶
庭儼羣仙羽葢時來從逍遥玉虛境一無每自同真詮¶
久云遼至理標鴻濛何時復降世清都振𤣥風¶
　　詠史¶
<pb:KR4e0084_WYG_001-17b>¶
達人志莫測變化猶鵬鵾倐忽翔九萬虞羅空見存莊¶
生揮楚璧仲連却秦軍峻武薄層漢髙情寄浮雲昔過¶
聊城側復經濮水濆餘風尚不冺肅肅來清芬¶
　　其二¶
狐白僅一腋勝彼千羊皮壯士出片言萬諾空奚為毛¶
生逢平原自脱囊中錐提携十九人咤彼猶嬰兒一語¶
定従盟不待日昃時英風被廣座磊落誠可竒知人豈¶
不難長鋏聲同悲¶
<pb:KR4e0084_WYG_001-18a>¶
　　其三¶
丈夫一言合不論故與新傾葢即相許白首如路人夕¶
為牛下士旦作座上賓吐論即見收揚芳及後塵豈無¶
私嬖讒不能間其親虞卿起相趙五羖西入秦一旦魚¶
水歡舉屬疏賤臣志士慕知已臨風一馳神¶
　　其四¶
讒言信罔極搆亂成禍媒不有明哲鑒誰能知是非青¶
蠅一朝集白璧成瑕疵姬文不見明宋墨名為隳賢聖¶
<pb:KR4e0084_WYG_001-18b>¶
尚云爾耿耿將誰為爍金不待燃毁骨痛莫追空懐素¶
絲志寧却貝錦詩白圭懐魏珠季子食駃騠膠漆茍有¶
契誰能為别離¶
　　其五¶
芝蘭生中林寂寞翳荆杞豈不擅芬芳乃與茆蕪齒丈¶
夫昔未遇憔悴亦如此范睢快仇敵蘇秦笑妻子淮隂¶
出胯下相如困泥滓悠悠世俗態落落誰知己¶
　　其六¶
<pb:KR4e0084_WYG_001-19a>¶
戍役赴闗隴馳車經洛陽羣公蓊雲集節鉞何輝煌炎¶
精啟初輝云定神鼎方顧瞻瀍澗瀕山川蔚蒼蒼脱輓¶
棄道左躡履整敝裳叩軍陳便宜炯目如曙光析此利¶
害端吐論何軒昂咸秦古天府百二誠帝疆丈夫鏡時¶
機識此理亂章一語棄貧賤笑談綰銀黄此儒竟何為¶
空守蓬蓼場¶
　　其七¶
賈生洛陽人年少有逺識當其痛哭時漢祚如磐石其¶
<pb:KR4e0084_WYG_001-19b>¶
言非實狂四座為動色抱火厝積薪寢食方自得長沙¶
卑暑地自古舞鯤窄吞舟詎能容驥足誠窘迫弔湘見¶
㣲志感鵩成太息道大古莫容夫子亦何極駑駘服上¶
襄騄駬棄道側卓哉治安書遺耀在簡册¶
　　其八¶
昔人有竒䇿折衝尊俎間何必百萬師出入無時閒司¶
成久不作晏嬰邈難攀廟勝久已非徒興聖父嘆莫酬¶
突徙薪賞及焦面顔神功貴無迹此道良獨難¶
<pb:KR4e0084_WYG_001-20a>¶
　　其九¶
三卿譏世及孔華粲若星尾大恒不掉拊枝攀根榮火¶
光儵中㣲五䜿並列庭禁兵設蘭錡金彯貂長纓私門¶
填萬軌指顧山嶽平龜鼎潛欲移擁弱徒虛名豈無賢¶
智謀發言炳中誠根蟠固已久大運終就傾¶
　　其十¶
彭薛志已卓貢公榮未遺二邴近止足兩疏明見幾朗¶
識洞在初何勞張械機功成有代謝四序恒推移狂瀾¶
<pb:KR4e0084_WYG_001-20b>¶
方横流六合飄驚颸天損不我加至樂同希夷¶
　　十一¶
鳯躍難為枝龍潛難為淵驥足不一展百里枉大賢士¶
元困已委文舉類左遷茍足知已明虛為世所捐劒埋¶
風胡悲璞殞卞氏諐黄鐘雜瓦缶舉世方復然¶
　　十二¶
翩翩城隅雀所產得鵋䳢孰云小可臣殷祀乃忽而正¶
祥不足恃昏狂禍之基畨畨老黄冠出語驚耄期嗟哉¶
<pb:KR4e0084_WYG_001-21a>¶
倪侯館得死乃所宜¶
　¶
　¶
　¶
　¶
　¶
　¶
　¶
<pb:KR4e0084_WYG_001-21b>¶
　¶
　¶
　¶
　¶
　¶
　¶
　¶
　虛舟集巻一¶
