# -*- mode: mandoku-view; -*-
#+TITLE: 虛舟集
#+DATE: 2015-08-25 00:18:57.739124
#+PROPERTY: ID KR4e0084
#+PROPERTY: BASEEDITION WYG    
#+PROPERTY: JUAN 卷四
<pb:KR4e0084_WYG_004-1a>¶
欽定四庫全書¶
　虚舟集巻四¶
　　　　　　　　　　　　　明　王偁　撰¶
　五言排律¶
　　山居約馬自牧同隠¶
卜築逺囂塵松泉落澗濱山雲常共醉海月不羞貧看¶
竹琴留客尋芝鹿傍人露巾裁落芰野飯薦香芹樹變¶
啼園鳥溪遊縱壑鱗蕙牀眠薄暝桂酒賞芳春入社髙¶
<pb:KR4e0084_WYG_004-1b>¶
僧共尋山短屐頻市城能掃迹遲爾結為隣¶
　　夏日同吕民部宴臺山閣書贈邑令沈丙¶
林吹遶横塘山亭挹衆芳琴尊延勝引環佩集仙郎髙¶
詠揮瓊麈飛泉激羽觴葛輕衣入暑玉冷簟浮湘鳯渺¶
辭丹掖鸞緘貯縹囊羣峰屏遍列一水鏡牽長寶瑟頻¶
調柱清歌逈繞梁澗花開互對山鳥下成行已判徵仙¶
事還疑到醉鄉染塵慚汨沒畢景恣徜徉桂域流初魄¶
松梢促晚凉幽期殊未已書此報河陽¶
<pb:KR4e0084_WYG_004-2a>¶
　　贈童將軍¶
聖德埀文統開疆仗武臣熊羆偏兆渭崧嶽再生申控¶
節三邊靜謳歌萬國春䇿勲來汗馬剖劵寄雄闉何處¶
推名閥淮陽識異人起家龍劔舊錫命虎符新略地功¶
名在専城寵渥臻朔方推鄧禹南土戴曹彬事業誰能¶
擬賢郎更絶倫鳯毛看鸑鷟驥種得麒麟勇略仍無匹¶
雄韜動有神聲名傳此日光彩擅常陳閫外今無事邊¶
陲早控塵轆轤閒夜月睥睨倚秋旻國士延毛遂華筵¶
<pb:KR4e0084_WYG_004-2b>¶
召郄詵五羊流美頌百粤仰深仁自笑飄蓬客難同入¶
幕賓轅門叨接猛斗篆未誇秦王粲登樓處相如作賦¶
晨不因知己戀誰作浪遊身伏櫪心猶壯攣鞲氣未馴¶
素書如可試黄石舊為隣¶
　　寶珠蘭若¶
萬花明晚嶂一逕靄天香問法逢龍勝尋山到鴈堂梵¶
輪標月相石鏡讓珠光野興看雲逸松泉捲幔凉洗心¶
依覺苑作禮面空王初地超凡品泠然萬慮忘¶
<pb:KR4e0084_WYG_004-3a>¶
　　蔣山法㑹瑞應詩應制作¶
寶地奉金仙璇宫啟梵筵真僧騰異域開士唱三縁説¶
法雲成盖談經花雨天祥光凝彩絢甘露㵼珠圓天樂¶
慿虚下神燈徹夜懸勝因濟妙筏覺路指迷川秪樹春¶
光溢靈山㑹儼然願茲宏至化皇運共千年¶
　　白鹿應制¶
樂囿歌周室呈祥出漢圻神胚金毓秀瑞采玉為姿顧¶
兎寧堪匹祥烏未足竒露毛偏濯濯霜角自離離漫㸃¶
<pb:KR4e0084_WYG_004-3b>¶
蒼崖雪曽銜紫嶺芝來依琪苑靜馴傍玉階宜海嶠遺¶
仙跡窮荒貢赤墀何如昭景貺重覩聖明時¶
　　送人戍邊¶
玉勒浮雲騎雕鞬明月弓日邊辭帝輦天際逐沙蓬百¶
戰兵符動三門將略雄戈矛明積雪旌斾疊髙風朔漠¶
窮隂外幽闗落照中壯懐何以贈劍氣欲吹虹¶
　　挽林思和校文¶
冠冕長林後詩書百粤尊九侯傳世澤雙闕表名門學¶
<pb:KR4e0084_WYG_004-4a>¶
海文風盛黌宫教雨存朋簪方濟濟逝水竟沄沄寂寞¶
餘詩社飄零散酒樽琴書徒爾恨鐘鼎更誰論夜月看¶
歸鶴秋猿伴旅魂園林荒竹樹風雨敗蘭蓀走訃驚千¶
里悲歌向九原猶疑騎列宿箕尾不堪捫¶
　　題天台梁氏聚青山房¶
絶巘隣滄島中峰接上台林間别阜出忩外聚青來選¶
勝宜招隠棲幽異鑿坯白雲華頂鶴瀑布石屏雷羽客¶
停鸞吹仙人共酒杯烟霞林鹿伴冠盖嶺猿猜自笑羈¶
<pb:KR4e0084_WYG_004-4b>¶
塵内何由避俗媒慿題紫芝曲寄謝赤城隈¶
　　題嘉禾楊郡守緑野亭¶
南藩開别邸五馬駐仙軿地接三吳壯山連百粤青簪¶
纓延上客詩酒聚文星妬舞花當户傳歌鳥近屏園丁¶
供核篚野老獻茶經架展黄封軸門題墨客銘白雲随¶
捲幔華月似窺櫺雅趣林泉洽幽懐海岳㝠徐生髙士¶
宅揚子草𤣥亭未足同風調徒應襲露螢須知潁川政¶
鳴鳯下郊坰¶
<pb:KR4e0084_WYG_004-5a>¶
　　呈陳司馬¶
大將分雄閫名卿出上台六韜資廟略萬里掃炎埃鐵¶
騎如雲集樓船際曉開月將弓影滿霜逐劍鋒摧寵賚¶
當陽節人憐定逺材指麾停羽箑談笑許龍媒銅柱功¶
寧羡金臺志不回豈伊専鉞斧更爾賴鹽梅自笑疲駑¶
甚聊因附驥來未攜孫楚䇿屢接禰衡杯汲引寧忘自¶
吹嘘幸見陪酬恩看玉劍千里動風雷¶
　　環璧軒為劉僉憲題¶
<pb:KR4e0084_WYG_004-5b>¶
憲節依南紀開軒得最幽引泉窺蜃胍鑿地應龜謀團¶
魄疑初墮輪光訝未収不隨方沼合宜傍月江流荷盖¶
侵書幌芹香㸃客裘漫同瞻泮水非是奠圓丘蒲榖生¶
當異琮璜勢欲侔奎文時貫户雲漢半藏陬色媚沉珠¶
浦輝聨釣玉洲探源窮妙理觀化仰前修映采迴軺鷺¶
㤀機狎野鷗鑑容堪整佩濯足詫埀鈎檻俯花如笑橋¶
成木自樛燕衝飛絮入魚噞亂萍浮潤溥臺前栢聲諧¶
阼外璆瑩深瑕不染光重價難酬才子誇神遇羣公事¶
<pb:KR4e0084_WYG_004-6a>¶
勝遊賦詩偕酌泂載酒擬消愁凉思通規牖清源得上¶
遊懸車曽有約揮棹倚髙秋¶
　　游海珠寺示同遊文憲使周僉憲¶
絶島波心見棲身玉鏡中欲觀鼇背日還仗鷁樓風客¶
思員壺外雲程若木東蜃光晴作霧海氣晝成虹僧刹¶
蛟龍䕶神珠水月通同遊多逸侣歸棹擬乗空¶
　五言律詩¶
　　塞上曲¶
<pb:KR4e0084_WYG_004-6b>¶
飛雪逈千里春來草不生曉辭驃騎幕夜薄左賢營性¶
命酬恩寵心魂戀苦旌誰知麟閣上青簡貯芳名¶
　　其二¶
中夜旄頭躍將軍逺戍邊磧昏旗影暗水滑馬蹄穿劍¶
拂秋霜冷弓彎塞月圓直須清大漠萬里勒燕然¶
　　其三¶
代馬風雲色吳駒霜雪明三邊傳警候萬里事横行擬¶
促隂山騎遥連瀚海兵願開沙漠北持答泰階平¶
<pb:KR4e0084_WYG_004-7a>¶
　　其四¶
逺戍金㣲道一上單于臺闗門秋色斷羌笛夜聲哀少¶
婦龍沙夢長安鶴使回祇今青海月流影碧天來¶
　　隴頭水¶
隴底望秦闗蕭蕭隴水寒照人猶帶恨飲馬不成湍落¶
日邊塵合秋風候騎殘誰磨三尺劍直為斬樓蘭¶
　　楊桞枝¶
春光曉漸饒楊桞暗宫橋嫩葉凝愁黛纎枝倦舞腰祗¶
<pb:KR4e0084_WYG_004-7b>¶
應悲戍□那解綰蘭橈更待花如霰紅顏為爾凋¶
　　梅花落¶
青樓嘆落梅獨起自徘徊帶雪粘歌扇因風上鏡臺晚¶
糚誰更㸃邊角正堪哀望斷尋香徑依依滿緑苔¶
　　小埀手¶
秦女騁妖嬈春風歩翠翹只疑花作臉更訝桞為腰燭¶
暗花鈿墮風輕羅帶飄自矜纎弱態不羡掌中嬌¶
　　巫山髙¶
<pb:KR4e0084_WYG_004-8a>¶
巫山不可望望極使人悲樹暗啼&KR0400;峽雲空神女祠秋¶
聲留别恨夜月悵佳期欲問髙唐事惟應宋玉知¶
　　入西山訪張隠士¶
兩㟁噴飛瀑結屋烟蘿裡山人不冠屨客至同隠几獨¶
鶴海上歸孤雲澗中起凈掃白石牀風來墮松子¶
　　晚歸湖上¶
一逕惬幽尋悠然世外心不縁流水泛那識落花深潭¶
影澄天鏡松聲韻素琴前林烟磬發歸晚月沉沉¶
<pb:KR4e0084_WYG_004-8b>¶
　　偶行山中得清冷泉¶
萬籟曉俱寂風泉有逺音偶隨清嶂去因到白雲深噴¶
薄疑飛雪冷清可照心坐來天影澹一曲韻瑶琴¶
　　山寺尋僧¶
尋山憶慧能問偈遇真僧竹覆山門雪花藏古殿燈千¶
家供法食一衲絓踈藤不是遺經呪多應悟上乗¶
　　尋鄭道士坐清暉閣¶
吟秋入翠微髙閣坐清暉鴻寶傳真訣清齋話息機磵¶
<pb:KR4e0084_WYG_004-9a>¶
雲生野屐山雨拂塵衣自是支離久依方早有歸¶
　　憶陳昇¶
京國一為别橋門十載春虀鹽朝共飯風雨夜連茵玉¶
樹誰先折泉臺竟不晨空將知己淚西望洒風塵¶
　　過董江臺懐從範¶
陳君才八斗何謝建安人不折月中桂誰憐泉下身髙¶
臺枕流水故業委荒蓁忽聽山陽笛凄清滿四隣¶
　　送夏廷簡宿怡山蘭若¶
<pb:KR4e0084_WYG_004-9b>¶
别路繞珠林秋來落葉深一燈今夜雨千里故人心已¶
覺空門幻還驚旅况侵坐聞鐘鼓&KR0892;離思轉沉沉¶
　　陸氏山池¶
淡淡牽銀藻娟娟種玉蓮誰聞照膽鏡中有洗心泉萍¶
散山流影雲收月墮天願随鷗鷺侣薄暮宿寒烟¶
　　送黄尊師歸華山¶
我送金華子西歸玉女峰瑶笙飛一鶴寶劍佩雙龍人¶
問丹砂訣天清碧澗鐘遥知騎白鹿韓衆定相逢¶
<pb:KR4e0084_WYG_004-10a>¶
　　送人以故將召用¶
秋風大道傍立馬盡餘觴興逐孤雲逺情隨去路長亷¶
頗思趙士漢主憶馮唐莫奏桓伊笛蕭條兩鬂霜¶
　　楊秀才幽居¶
楊子幽居處開忩面逺空水喧明鏡裡雲落畫屛中捲¶
幔留山月揮絃送晚鴻何人問竒字載酒野橋東¶
　　白雲寺贈僧¶
道林説法處應在白雲邊宴坐度小刼㝠觀入大千諸¶
<pb:KR4e0084_WYG_004-10b>¶
天花雨遍雙樹慧燈懸何日東林社相期種白蓮¶
　　詠毛女¶
拂黛逃秦苑羞蟬入漢年羽毛滋異藥山谷遇真仙夜¶
月思金屋春風潄玉泉折花壽王母嬴女解相憐¶
　　詠西施¶
浣紗白石上本住越溪濱一入吳王苑遂為傾國人春¶
華嬌艶質秋水助精神寄謝東隣女雙蛾莫效顰¶
　　朝退懐南湖草堂寄舎弟及舊社諸游好¶
<pb:KR4e0084_WYG_004-11a>¶
朝回獨掩扉髙卧息塵機春色如憐客飛花故㸃衣雁¶
行驚别久鶴病憶羣稀何日南湖上春雲滿棹歸¶
　　題金道士丹室¶
石洞掃烟霞仙壇覆落花人間尋鶴侣天上駐鸞車瑶¶
圃桃成實金盤棗似𤓰待予休物累從爾問丹砂¶
　　立春早朝賜酺答鄭編修之作¶
玉厯新頒後千門曉色鮮青雲干舜呂和氣入堯年髙¶
品初傳勅中庖預列筵愧非枚乗侶雨露沐恩偏¶
<pb:KR4e0084_WYG_004-11b>¶
　　大祀候蹕有成¶
天上開黄道雲間落鳯韶侍臣瞻豹尾列從䕶鷄翹羡¶
錫皇心豫春迴瑞靄飄萬方霑雨露鼓舞頌軒堯¶
　　贈羽林翟大¶
十二羽林郎星文暎上蒼承恩當列仗走馬出長楊夜¶
宿平康里春遊俠客場袖中徐匕首萬里報君王¶
　　閣下贈同官王洪¶
王子才無敵冰壺映世稀賦成金韻逺詩奪錦袍歸入¶
<pb:KR4e0084_WYG_004-12a>¶
侍趍丹禁承恩拜𤨏闈茂陵慙久病因欲解朝衣¶
　　其二¶
日射黄金闕春回白玉堂地分清切處人在碧雲鄉彩¶
筆傳天語宫袍染露香明朝還獻賦遲爾沐恩光¶
　　寄茅山道士¶
天轉招揺近山藏句曲深龍歸丹井暗松覆碧壇隂賣¶
藥留金訣看雲抱玉琴夜來笙鶴下相應歩虛吟¶
　　和王舜舉春日襄陽之作因送之歸¶
<pb:KR4e0084_WYG_004-12b>¶
漢水千年緑襄陽二月時人歌大堤曲春到習家池且¶
縱山公醉寧同叔子悲葛疆今已老歸馬莫教遲¶
　　賦得邊城雪送行人胡敬使靈武¶
萬里燉煌道三春雪未晴送君走馬去遥似踏花行度¶
蹟迷沙逺臨闗訝月明故鄉飛鴈絶相送若為情¶
　　賦得騘馬送黄采巡按北京兼寄蕭福王選二豸¶
　　　史¶
錦勒玉花騘長鳴向北風已看千里去坐覺萬羣空歕¶
<pb:KR4e0084_WYG_004-13a>¶
玉燕山逺鳴鑾薊水通使君同攬轡早晚奏竒功¶
　　贈御醫蔣彦文¶
昔年遊海上晚嵗住京華肘秘盤囊訣爐存伏火砂進¶
方親御扆種藥借隣家欲問廬山杏年來㡬度花¶
　　挽周員外元¶
早嵗擅芳名中年一宦成鶯花平日淚烟月故山情落¶
魄嵇中散猖狂阮歩兵可憐埋玉處芳草傍誰生¶
　　送李校尉致仕還江左¶
<pb:KR4e0084_WYG_004-13b>¶
雄劔委龍鳴闗河白髪生功成百戰後老去一身輕夜¶
月桓伊笛秋風驃騎營燕歌何處冩曲罷有餘情¶
　　送趙友同還華亭時水泛三吳¶
積水渺無際送君江上還九峰何處所迢逓白雲間舊¶
業菱荷在秋風鷗鷺閒定知三泖月相見一開顔¶
　　送人之昆陵¶
興盡一杯酒相看欲别時孤帆乘吹發一鴈度江遲千¶
古蘭陵令秋風季子祠勝遊多感慨為爾寄遐思¶
<pb:KR4e0084_WYG_004-14a>¶
　　書懐寄友人還建安¶
游乏金張援官無子孟資庖人羞獨割尸祝漫相知此¶
夜金陵月明朝瓊樹枝武夷山水郡相憶在題詩¶
　　送友游吳適越¶
斗酒興不淺南遊㡬日迴擔囊無俗物訪古及吳臺腰¶
下延陵劔手中張翰杯若逢梅福問相與上天台¶
　　送平直之沔陽學正¶
楚澤三秋近荆門一望開沔流縁泮入巫樹擁屏來共¶
<pb:KR4e0084_WYG_004-14b>¶
訝平當老誰憐宋玉才鳯歌時有客狂狷待君裁¶
　　舟中贈司馬秀才¶
才子茂陵客何年賦逺遊家藏封禪草身著鷫鸘裘未¶
贈王祥劍先同郭泰舟明朝霄漢上一鶚看横秋¶
　　贈妓¶
白雪調歌曲芳蘭託慧心舞迴香影亂笑掩黛㾗深夜¶
月牽情夢秋鴻覔斷音江舟司馬淚曽為一霑襟¶
　　其二¶
<pb:KR4e0084_WYG_004-15a>¶
竹枝歌送君錦瑟不堪聞欲識芳心恨愁將寶帶分碧¶
峰留黛墨秋水學湘裙明日陽臺上空瞻一段雲¶
　　分題賦得白櫻桃¶
嫩葉雕輕翠新葩倚淡粧鳥來雲度影人靜月籠香未¶
擬收珠實先應倒玉觴綸巾才欲岸㣲墜露華凉¶
　　賦得花影¶
欲拂更紛紛空香寂不聞亂迷芳蝶夢輕䕶錦苔紋襯¶
月籠書幌因風颺舞裙莫移庭下歩蹴碎一階雲¶
<pb:KR4e0084_WYG_004-15b>¶
　　送人之蜀郡守¶
聞道蠶叢國西連漢隴平三年懐紫䄂萬里慰蒼生夜¶
月巴川靜秋風錦水清請看霜鍔試莫使雪山傾¶
　　渡揚子江¶
四月驚濤白扁舟發大江不因臨絶險那使壯心降天¶
際羣峰碧磯頭白馬雙勝遊殊未已聊爾駐麾幢¶
　　岳陽送同官王洪中書舎人吳均入蜀¶
五月不可觸三巴未易行共因嚴使命同此念王程月¶
<pb:KR4e0084_WYG_004-16a>¶
下猿聲斷雲中鳥道横明朝相憶處夢繞錦官成¶
　　嚴州江上¶
短棹蕩江春春風物侯新岸花飛送酒沙鳥近窺人碧¶
樹籠青嶂芳洲㸃緑蘋因悲城市裡日日醉車塵¶
　　其二¶
嚴子投竿處春來載酒過潮聲通越近山色入吳多沙¶
際舟如月雲邊鳥似歌客程随去住那許嘆風波¶
　　西山訪李徵士夜歸¶
<pb:KR4e0084_WYG_004-16b>¶
山翠雲邊墮溪聲竹外虚尋秋窮謝屐隔水訪陶居隣¶
嫗供新醖家童剪夜蔬醉歸蘿蓽底殘月在襟裾¶
　　别宗上人¶
孤琴宿白枌一錫喜逢君只為譚鋒妙因悲染世氛窮¶
秋燈影靚殘月梵聲聞明發身無住空山又斷雲¶
　　舟中望九華¶
雲錦積岧嶤屏風倚碧霄猿聲聽不盡山翠望還消俗¶
駕何由税仙人不可招夜深理孤棹乗月逐歸潮¶
<pb:KR4e0084_WYG_004-17a>¶
　　送孤處士歸四明¶
聞説四明路迢迢隔剡溪天連滄海闊樹擁白雲低山¶
憶謝公詠人宜賀監栖送君從此去欲使宦情迷¶
　　除夕¶
殘雪初消夜陽光已報春客懐誰共慰孤燭自相親寂¶
寞烟霞夢飄颻霄漢身君恩何以報來日嵗華新¶
　　送沙子進赴禄州别駕¶
客舎酒初香都門桞色黄一官仍别駕萬里赴炎荒江¶
<pb:KR4e0084_WYG_004-17b>¶
路猿聲早山城榕葉凉逺人勞撫字且勿厭殊方¶
　　送人令南海¶
二月都門桞那堪綰别離雙鳬舞日下匹馬到天涯海¶
氣滄溟夕山郵瘴雨時惟應南海月千里照相思¶
　　平樂溪巾¶
一水縈銀練亂山攅劍鋒誰家孤嶼火落日古城鐘衰¶
病易為感韶華何處逢平生慕幽寂對此太愁濃¶
　　五羊城遇張順論舊有懐¶
<pb:KR4e0084_WYG_004-18a>¶
匹馬到炎荒逢君髩已蒼邑人傳左語官樹隠殊鄉感¶
舊看長劒緘情憶縹囊明朝愁又别天海共茫茫¶
　　其二¶
握手京華道相看又㡬年宦情從淡泊鄉思共依然滄¶
海浮空逺孤城落日邊斗槎如可借同覔閬壺仙¶
　　邕州¶
五管推名郡雙江接上游人家蠻洞曉山雨瘴烟浮逺¶
客誰青眼殊方易白頭夜來南極上分野望牽牛¶
<pb:KR4e0084_WYG_004-18b>¶
　　舟中懐彭詡¶
逺漢落星稀踈林驛火㣲已知去國逺况與故人違旅¶
夢驚殘葉凉聲到客衣何時聨畫舫同望楚雲歸¶
　　與張從事夜坐幕府有贈¶
亞夫登上將劇孟在軍中敵國真堪倚雄姿獨數君詞¶
鋒傳電檄劍氣動星文戎幕新無事髙談坐夜分¶
　　從軍樂軍中録示諸將¶
為問從軍樂東南早罷兵尚資磐石計同醉伏波營寶¶
<pb:KR4e0084_WYG_004-19a>¶
玦千金換珠纓五采成却慙揚子宅終嵗一書生¶
　　其二¶
秋原草色殘千騎擁雕鞍共道從軍樂誰歌行路難琱¶
戈揮日落玉劍抉雲寒凖擬功成日同歸謁禁鑾¶
　　聞總戎破敵有作¶
功成指顧間一劍定諸蠻後騎方踰甸前軍已斬闗兇¶
徒應破膽黎庶漸開顏麟閣専相待征旗及早還¶
　　過梅闗¶
<pb:KR4e0084_WYG_004-19b>¶
五嶺壯炎服茲闗勝獨超舄留南斗近劍侍北風遥夜¶
艤商人棹晨經使者軺清時閒柝吏山水自蕭條¶
　五言絶句¶
　　楚調曲¶
君行巫陽道妾住渚宫湄莫戀荆臺樂輕抛桃李時¶
　　紈扇詞¶
皎潔渾無染團團孰與裁秋風原不妬四序自相催¶
　　飲牛潭¶
<pb:KR4e0084_WYG_004-20a>¶
洗耳在潭下飲牛在潭上白鷺飛復來烟中立相向¶
　　送人隠松溪¶
送爾松溪上猿聲樹樹聞夜凉弄溪月衣上拂松雲¶
　　寄友人¶
去嵗春歸日與君成别離今年春又到君尚客天涯¶
　　秋江漁唱¶
漁舟晚唱來聲在秋江水月明曲未終前汀鷺飛起¶
　　荷露¶
<pb:KR4e0084_WYG_004-20b>¶
翠盤捧明珠蕩漾圓復碎夜來明月中留得蛟人淚¶
　　題美人撲蝶圖¶
為惜韶華去春深出繡幃撲將花底蝶祇為妬雙飛¶
　　從劉禮部折菊花歸¶
三徑猶未歸東籬露華冷折得一枝來蕭蕭怨秋影¶
　　望君山¶
風來洞庭白雨歇君山青巴陵明月夜瑶瑟怨湘靈¶
　　附詞一闋(調寄唐多令/)¶
<pb:KR4e0084_WYG_004-21a>¶
湖水接天流君山一㸃浮倚丹青畫出層樓欲弔湘君¶
何處也煙草色滿汀洲　把酒記重逰相看漸白頭賦¶
青蘋誰更悲秋却戀晚峯雲外笛滄海意付扁舟¶
　¶
　¶
　¶
　¶
　¶
<pb:KR4e0084_WYG_004-21b>¶
　¶
　¶
　¶
　¶
　¶
　¶
　¶
　虚舟集巻四¶
